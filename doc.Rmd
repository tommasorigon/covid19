---
output: 
  html_document: 
    theme: united
---

### Autori

Gli autori di questa applicazione sono <a href='https://www.unimib.it/matteo-maria-pelagatti'><b>Matteo Pelagatti</b></a> e <a href='https://tommasorigon.github.io'><b>Tommaso Rigon</b></a>, a cui è possibile scrivere per eventuali segnalazioni e richieste di chiarimenti.

### I dati utilizzati

Questa applicazione fa uso di diverse fonti informative, che sono tutte di pubblico dominio. 

I dati originali relativi ai **nuovi positivi, decessi e pazienti in terapia intensiva** sono resi disponibili dal Dipartimento della protezione civile a questo link: [https://github.com/pcm-dpc/COVID-19](https://github.com/pcm-dpc/COVID-19). 

I dati relativi alle **vaccinazioni** sono resi disponibili dal Commissario straordinario per l'emergenza Covid-19 a questo link: <a href='https://github.com/italia/covid19-opendata-vaccini'>https://github.com/italia/covid19-opendata-vaccini</a>. 

I dati relativi alla **popolazione residente** di regioni e province fanno riferimento al 1 Gennaio 2020 e sono disponibili sul [portale ISTAT](http://dati.istat.it/Index.aspx?QueryId=42869).


### Il codice sorgente

Il codice sorgente di questa applicazione è disponibile su GitHub a [questo link](https://github.com/tommasorigon/covid19).

### Metodologia

Il **trend** o **livello** è ottenuto tramite *Kalman smoother*, stimato sulla scala logaritmica. Il trend rappresenta una versione dei dati depurata dalle oscillazioni casuali e quindi è di più facile interpretazione. 

Il **tasso di crescita** (netto) invece rappresenta la variazione percentuale giornaliera del trend. Ad esempio, il tasso di crescita di oggi si calcola tramite la formula: 

$$
\text{tasso di crescita (%)} = 100*\frac{\text{trend di oggi} - \text{trend di ieri}}{\text{trend di ieri}}.
$$

### Metodologia (aspetti tecnici)

Si assume che la serie storica $Y_t$ (ovvero i nuovi casi, decessi giornalieri e ricoveri in terapia intensiva) sia il frutto del prodotto di tre componenti: un livello (trend), una stagionalità e una componente di "rumore". In formule, scriveremo
$$
  Y_t = L_t \cdot S_t \cdot R_t,
$$
per ciascun giorno $t \in \mathbb{N}$. Utilizzando il logaritmo naturale possiamo quindi scrivere
$$
  y_t = l_t + s_t + r_t,
$$
dove abbiamo posto per definizione $y_t = \log(Y_t)$, $l_t = \log(L_t)$, $s_t = \log(S_t)$ e $r_t = \log(R_t)$. Per costruzione, il **livello** al tempo $t+1$ è dato dal livello al tempo $t$ moltiplicato per un **tasso di crescita (lordo)** $B_t$, ovvero
$$
  L_{t+1} = B_t \cdot L_{t}.
$$
Quindi, se il valore $B_t$ è superiore a 1, il livello è in crescita, se $B_t$ è inferiore a 1, il livello sta scendendo. Il **tasso di crescita (netto)** è definito come 
$$
  B_t - 1 = \frac{L_{t+1}}{L_t} - 1 = \frac{L_{t+1} - L_t}{L_t}.
$$
Nei grafici riportati nella dashboard, si fa sempre riferimento ad **tasso di crescita netto**. Considerando quindi il logaritmo dell'equazione precedente, si ottiene
$$
  l_{t+1} = b_t + l_t,
$$
avendo posto $b_t = \log(B_t)$. 
<!-- Si noti che in un intorno di 1, per la linearità del logaritmo si ha che $b_t \approx B_t - 1$. Nei grafici riportati nella dashboard, faremo riferimento al tasso di crescita netto $b_t$.  -->

#### Il modello statistico

Assumiamo che il logaritmo del tasso lordo evolva come una passeggiata eleatoria:
$$
  b_{t+1} = b_t + z_t,
$$
dove $z_t$ è una quantità aleatoria a media zero e varianza $\sigma_z^2$. Si suppone inoltre che anche il fattore stagionale e il rumore evolgano nel tempo in modo casuale. Il primo nel modo seguente
$$
  s_{t+1} = s_{t} + s_{t-1} + \ldots + s_{t-5} + w_t,
$$
dove $w_t$ è una quantità aleatoria a media zero e varianza $\sigma_w^2$. Il rumore $r_t$ è anch'essa una quantità aleatoria con media zero e varianza $\sigma_r^2$.

La stima delle tre varianze avviene col metodo della massima verosimiglianza supponendo che le tre quantità aleatorie siano variabili aleatorie normali (e quindi $Y_t$ sia un processo log-normale). Le quantità non osservabili $l_t$ e $b_t$ sono invece estratte per mezzo di procedure che minimizzano l'errore quadratico medio (*Kalman filter* e *Kalman smoother*). Questi algoritmi ci restituiscono le quantità
$$
  \hat{l}_t = \mathbb{E}\left( l_t \mid \text{dati} \right) \;\text{ e }\;
  \lambda_t = \text{var}\left( l_t \mid \text{dati} \right),
$$
e quindi la **stima del livello (trend)** $L_t$, sotto le ipotesi illustrate, è data da
$$
  \mathbb{E}\left( L_t \mid \text{dati} \right) = \exp(\hat{l}_t + 0.5\lambda_t),
$$
per le proprietà della distribuzione log-normale. Il *Kalman smoother* permette inoltre di ottenere
$$
  \hat{b}_t = \mathbb{E}\left( b_t \mid \text{dati} \right) \;\text{ e }\;
  \beta_t = \text{var}\left( b_t \mid \text{dati} \right),
$$
e quindi
$$
  \mathbb{E}\left( B_t \mid \text{dati} \right) = \exp(\hat{b}_t + 0.5\beta_t).
$$
da cui stimiamo il **tasso di crescita netto** riportato nei grafici
$$
  \exp(\hat{b}_t + 0.5\beta_t) - 1.
$$